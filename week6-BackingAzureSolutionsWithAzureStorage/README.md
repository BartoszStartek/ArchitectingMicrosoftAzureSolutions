Opis sytuacji:
Pamiętasz zadanie z początku kursu? Wracamy do naszego systemu e-commerce i projektowania aplikacji Cloud Native. 
Przypomnę Ci o Twojej roli i firmie. 
Jesteś architektem w firmie, która tworzy systemy w branży e-commerce dla innych firm, które sprzedają w modelu business-to-consumer w całej Europie. Systemy budujesz w oparciu o Microsoft Azure i strategia budowania systemów Cloud Native została przyjęta i jest w pełni akceptowana przez Twoich klientów
Jako architekt możesz zdecydować zarówno o architekturze systemu jak i wzorcach, które wykorzystasz. Klienci oczekują dobrze zaprojektowanego systemu, nie wnikają w Twoje decyzje.  
System, który projektujesz, będzie odwiedzany przez klientów końcowych, a więc możesz się spodziewać, że:
1)	W wybranych godzinach będzie zarówno dużo odwiedzin strony jak i dużo zamówień
2)	System będzie miał bardzo nieprzewidywalną liczbę zamówień – zdarzą się okresy, że z systemu nikt nie będzie korzystał, ale też zdarzy się promocja typu „Black Friday”
3)	Do systemu importują swoje towary również partnerzy firmy, którzy w różnych okresach roku promują wybrane produkty
4)	System musi być jak najbardziej odporny na sytuacje awaryjne – jego podstawowa funkcjonalność, czyli sprzedaż i prezentacja ofert dla klientów powinna być dostępna „zawsze”
Tym razem, chcemy sprawdzić jakie typy Storage wpisują się w nasze rozwiązanie.
Zadanie:
1.	Dla każdego typu Storage, którego się nauczyłeś w czasie kursu (min. 4 typy) dobierz dwa dobre i jedno złe zastosowanie. Chciałbym byś zweryfikował różne możliwości składowania danych w Azure i opowiedział, kiedy i do czego te możliwości możesz wykorzystać. 
2.	Wymień jeden dobry i jeden zły przykład wykorzystania StorSimple w swojej organizacji. Napisz, kiedy i w jakich scenariuszach się sprawdzi, a kiedy nie.
3.	Liczymy Koszty :). Umówmy się. Twój system backupu (nie ma znaczenia jaki) składuje 1TB nowych danych każdego dnia. Wykorzystujesz oczywiście Azure do tej operacji i chcesz dane składować jak najtaniej. Przez dwa lata nie kasujesz zebranych danych. Po dwóch latach na próbę odtwarzasz dane z ostatniego dnia każdego roku. Po 3 roku kasujesz dane, zebrane w roku pierwszym.

Ile łącznie wygenerujesz kosztów w ramach tej usługi, jeśli rozważymy pełny, 6 letni okres jej działania.

Rozważ różne aspekty i różne możliwości usług i pokaż jako algorytm liczenia przyjąłeś. 
